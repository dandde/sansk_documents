% Text title            : dharmapada
% File name             : dharmapada.itx
% Category              : major\_works
% Location              : doc\_z\_misc\_major\_works
% Author                : Traditional
% Transliterated by     : Digitized by a team of volunteers working for http://malayalamebooks.org/
% Proofread by          : Daksha
% Latest update         : August 28, 2021
% Send corrections to   : Sanskrit@cheerful.com
%
% This text is prepared by volunteers and is to be used for personal study 
% and research. The file is not to be copied or reposted for promotion of 
% any website or individuals or for commercial purpose without permission. 
% Please help to maintain respect for volunteer spirit.
%
\documentstyle[11pt,multicol,itrans]{article}
#include=ijag.inc
#endwordvowel=.h
\portraitwide
\parindent=100pt                
\let\usedvng=\Largedvng      % for 1 column     
\pagenumbering{itrans} 
\def\engtitle#1{\hrule\medskip\centerline{\LARGE #1}}
\def\itxtitle#1{\medskip\centerline{\LARGEdvng #1}\medskip\hrule}
\def\endtitles{\medskip\obeyspaceslines}
%%
\begin{document}
\engtitle{.. Dharmapadam Sanskrit ..}##
\itxtitle{.. dharmapadam ..}##\endtitles ##


1\. yamakavargaH prathamaH

manaHpUrva~NgamA dharmA manaHshreShThA manomayAH |
manasA chetpraduShTena bhAShate vA karoti vA |
tato enaM duHkhamanveti chakramiva vahataH padam || 1||

manaHpUrva~NgamA dharmA manaHshreShThA manomayAH |
manasA chetprasannena bhAShate vA karoti vA |
tata enaM sukhamanveti ChAyevAnapAyinI || 2||

akroshit mAM avadhI mAM ajaiShIt mAM ahArShIt me |
ye cha tadupanahyanti vairaM teShAM na shAmyati || 3||

akroshit mAM avadhIt mAM ajaiShIt mAM ahArShIt me |
ye tannopanahyanti vairaM teShUpashAmyati || 4||

nahi vaireNa vairANI shAmyantIha kadAchana |
avaireNa cha shAmyanti eSha dharmaH sanAtanaH || 5||

pare cha na vijAnanti vayamatra yaMsyAmaH |
ye cha tatra vijAnanti tataH shAmyanti medhagAH || 6||

shubhamanupashyantaM viharantamindriyeShu asaMvR^itam |
bhojane.amAtrAj~naM kusIdaM hInavIryam |
taM vai prasahati mAro vAto vR^ikShamiva durbalam || 7||

ashubhamanupashyantaM viharantaM indriyeShu susaMvR^itam |
bhojane cha mAtrAj~naM shraddhamArAbdhavIryam |
taM vai na prasahate mAro vAtaH shailamiva parvatam || 8||

aniShkaShAyaH kAShAyaM yo vastraM paridhAsyati |
apeto damasatyAbhyAM na sa kAShAyamarhati || 9||

yashcha vAntakaShAyaH syAt shIleShu susamAhitaH |
upeto dama\-satyAbhyAM sa vai kAShAyamarhati || 10||

asAre sAramatayaH sAre chAsAradarshinaH |
te sAraM nAdhigachChanti mithyAsa~NkalpagocharAH || 11||

sAraM cha sArato j~nAtvA asAraM cha asArataH |
te sAraM adhigachChanti samyak\-sa~Nkalpa\-gocharAH || 12||

yathAgAraM dushChannaM vR^iShTiH samatividhyati |
evaM abhAvitaM chittaM rAgaH samatividhyati || 13||

yathAgAraM suchChannaM vR^iShTirna samati vidhyati |
evaM subhAvitaM chittaM rAgo na samati vidhyati || 14||

iha shochati prettya shochati pApakArI ubhayatra shochati |
sa shochati sa vihanyate dR^iShTvA karma kliShTamAtmanaH || 15||

iha modate prettya modate kR^itapuNya ubhayatra modate |
sa modate sa pramodate dR^iShTvA karmavishuddhimAtmanaH || 16||

iha tapyati prettya tapyati pApakArI ubhayatra tapyati |
pApaM me kR^itamiti tapyati bhUyastapyati durgatiMgataH || 17||

iha nandati pretya nandati kR^itapuNya ubhayatra nandati |
puNyaM me kR^itamiti nandati bhUyo nandati sugatiMgataH || 18||

bahyImapi saMhitAM bhAShamANaH na tatkaro bhavati naraH pramattaH |
gopa iva gA gaNayan pareShAM na bhAgavAn shrAmaNyasya bhavati || 19||

alpamapi saMhitAM bhAShamANo dharmasya bhavatyanudharmachArI |
rAgaM cha dveShaM cha prahAya mohaM samyak prajAnan suvimuktachittaH |
anupAdadAnaH iha vA.amutra vA sa bhAgavAn shrAmaNyasya bhavati || 20||

|| iti yamakavargaH samAptaH ||


\medskip\hrule\medskip
2\. apramAdavargaH dvitIyaH

apramAdo.amR^itapadaM pramAdo mR^ityoH padam |
apramattA na mriyante ye pramattA yathA mR^itAH|| 1||

etaM visheShato j~nAtvA.apramAde paNDitA |
apramAde pramodanta AryANAM gochare ratAH || 2||

te dhyAyinaH sAtatikA nittyaM dR^iDhaparAkramAH |
spR^ishanti dhIrA nirvANaM yogakShemaM anuttaram || 3||

utthAnavataH smR^itimataH shuchikarmaNo nishamyakAriNaH |
saMyatasya cha dharmajIvano.apramattasya yashobhivarddhate || 4||

utthAnenA.apramAdena saMyamena damena cha |
dvIpaM kurvanti medhAvI yaM ogho nAbhikirati || 5||

pramAdamanuyu~njanti bAlA durmedhaso janA |
apamAdaM cha medhAvI dhanaM shreShThamiva rakShati || 6||

mA pramAdamanuyu~njIta mA kAmaratisaMstavam |
apramatto hi dhyAyan prApnoti vipulaM sukham || 7||

pramAdamapramAdena yadA nudati paNDitaH |
praj~nAprAsAdamAruhya ashokaH shokinIM prajAg |
parvatastha iva bhUmisthAn dhIro balAn avekShate || 8||

apramattaH pramatteShu supteShu bahujAgaraH |
abalAshvamiva shIghrAshvo hittvA yAti sumedhAH || 9||

apramAdena maghavA devAnAM shreShThatAM gataH |
apramAdaM prashaMsanti pramAdo garhitaH sadA || 10||

apramAdarato bhikShuH pramAde bhayadarshI vA |
sAyojanaM aNuM sthUlaM dahannagniriva gachChati || 11||

apramAdarato bhikShuH pramAde bhayadarshI vA |
abhavyaH parihANAya nirvANasyaiva antike || 12||

|| iti apramAdavargaH samAptaH ||

\medskip\hrule\medskip
3\. chittavargastR^itIyaH

spandanaM chapalaM chittaM durakShyaM durnivAryam |
R^ijuM karoti medhAvI iShukAra iva tejanam || 1||

vArijaM iva sthale kShiptaM udakasyaukata udbhUtaH |
parispandata idaM chittaM mAradheyaM prahAtum || 2||

durnigrahasya laghuno yatra\-kAma\-nipAtinaH |
chittasya damanaM sAdhu chittaM dAntaM sukhAvaham || 3||

sudurdR^ishaM sunipuNaM yatra\-kAmanipAti |
chittaM rakShenmedhAvI chittaM guptaM sukhAvaham || 4

dUra~NgamaM ekacharaM asharIraM guhAshayam |
ye chittaM saMyaMsyanti mokShyante mArabandhanAt || 5||

anavasthitachittasya saddharmaM avijAnataH |
pariplavaprasAdasya praj~nA na paripUryate || 6||

anavasruta chittasya ananvAhatachetasaH |
puNyapApaprahINasya nA.asti jAgrato bhayam || 7||

kuMbhopamaM kAyamimaM viditvA nagaropamaM chittamidaM sthApayittvA |
yudhyeta mAraM praj~nAyudhena jitaM cha rakShedaniveshanaH syAt || 8||

achiraM vatAyaM kAyaH pR^ithivIM adhisheShyate |
kShudro.apetavij~nAno nirarthaM iva kali~Ngaram || 9||

dviT dviShaM yat kuryAt vairI vA punarvairiNam |
mithyApraNihitaM chittaM pApIyAMsaM enaM tataH kuryAt || 10||

na tat mAtApitarau kuryAtAM anye chApi cha j~nAtikAH |
samyakpraNihitaM chittaM shreyAMsaM enaM tataH kuryAt || 11||


|| iti chittavargaH samAptaH ||


\medskip\hrule\medskip
4\. puShpavargashchaturtthaH

ka imAM pR^ithivIM vijeShyate yamalokaM chemaM sadevakam |
ko dharmapadaM sudeshitaM kushalaH puShpamiva pracheShyati || 1||

shaikShaH pR^ithavIM vijeShyate yamalokaM cha imaM sadevakam |
shaikSho dharmapadaM sudeshitaM kushalaH puShpamiva pracheShyati || 2||

phenopamaM kAyamimaM viditvA marIchidharmaM abhisaMbudhAnaH |
ChitvA mArasya prapuShpakANi adarshanaM mR^ityurAjasya gachChet || 3||

puShpANi hyeva prachinvantaM vyAsaktamanasaM naram |
suptaM grAmaM mahogha iva mR^ityurAdAya gachChati || 4||

puShpANi hyeva prachinvantaM vyAsaktamanasaM naram |
atR^iptameva kAmeShu antakaH kurute vasham || 5||

yathApi bhramaraH puShpaM varNagandhaM aghnan |
palAyate rasamAdAya evaM grAme munishcharet || 6||

na pareShAM vilomAni na pareShAM kR^itAkR^itam |
AtmanaM eva avekSheta kR^itAnyakR^itAni cha || 7||

yathApi ruchiraM puShpaM varNavadagandhakam |
evaM subhAShitA vAk saphalA bhavati kurvataH || 8|| 

yathApi ruchiraM puShpaM varNavat sagandhakam |
evaM subhAShitA vAk saphalA bhavati kurvataH || 9||

yathApi puShparAsheH kuryAt mAlAguNAn bahUn |
evaM jAtena marttyena karttavyaM kushalaM bahu || 10||

na puShpagandhaH prativAtameti na chandanaM tagaramallike vA |
satA~ncha gandhaH prativAtameti sarvA dishaH satpuruShaH pravAti || 11||

chandanaM tagaraM vApi utpalaM atha vArShikI |
eteShAM gandhajAtAnAM shIlagandho.anuttaraH || 12||

alpamAtro.ayaM gandho yo.ayaM tagarachandanI |
yashcha shIlavatAM gandho vAti deveShu uttamaH || 13||

teShAM sampannashIlAnAM apramAda\-vihAriNAm |
samyagj~nAnavimukttAnAM mAro mArgaM na vindati || 14||

yatA sa~NkAradhAne ujjhite mahApathe |
padma tatra jAyeta shuchigandhaM manoramam || 15||

evaM sa~NkArabhUte andhabhUte pR^ithagjane |
atirochate praj~nayA samyak\-saMbuddha\-shrAvakaH || 16||

|| iti puShpavargaH samAptaH ||


\medskip\hrule\medskip
5\. bAlavargaH pa~nchamaH

dIrghA jAgrato rAtriH dIrghaM shrAntasya yojanam |
dIrgho bAlAnAM saMsAraH saddharmaM avijAnatAm || 1||

charan chet nAdhigachChet shreyAMsaM sadR^ishaM AtmanaH |
ekacharyAM dR^iDhaM kuryAt nA.asti bAle sahAyatA || 2||

putrA me santi dhanaM me.asti iti bAlo vihanyate |
AtmA hyAtmano nA.asti kutaH putrAH kuto dhanam || 3||

yo bAlo manyate bAlyaM paNDitashchApi tena sa |
bAlashcha paNDitamAnI sa vai bAla ityuchyate || 4||

yAvajjIvamapi ched bAlaH paNDitaM paryupAsate |
na sa dharmaM vijAnAti darvI sUparasaM yathA || 5||

muhUrttamapi ched vij~nAH paNDitaM paryupAsate |
kShipraM dharmaM vijAnAti jihvA sUparasaM yathA || 6||

charanti bAlA durmedhaso.amitreNaivAtmanA |
kurvantaH pApakaM karmaM yadbhavati kaTukaphalam || 7||

na tat karma kR^itaM sAdhu yat kR^ittvA.anutapyate |
yasyAshrumukho rudan vipAkaM pratisevate || 8||

tachcha karmaM kR^itaM sAdhu yat kR^itvA nAnutapyate |
yasya pratItaH sumana vipAkaM pratisevate || 9||

madhviva manyate bAlo yAvat pApaM na pachyate |
yadA cha pachyate pApaM atha bAlo duHkhaM nigachChati || 10||

mAse mAse kushAgreNa bAlo bhu~njIta bhojanam |
na sa saMkhyAtadharmANAM kalAmarhati ShoDashIm || 11||

nahi pApaM kR^itaM karma sadyaH kShIramiva mu~nchati |
dahan bAlamanveti bhasmachChanna iva pAvakaH || 12||

yAvadeva anarthAya j~naptaM bAlasya jAyate |
hanti bAlasya shuklAMshaM mUrddhAnamasya vipAtayan || 13||

asad bhavanamichChet puraskAraM cha bhikShuShu |
AvAseShu chaishvaryaM pUjAM parakuleShu cha || 14||

mamaiva kR^itaM manyetAM gR^ihi\-pravrajitAvubhau |
mamaivAtivashAH syAtAM kR^ityAkR^ityeShu kaShu chit |
iti bAlasya sa~Nkalpa ichChA mAnashcha varddhate || 15||

anyA hi lAbhopaniShad anyA nirvANagAmini |
evametad abhij~nAya bhikShurbuddhasya shrAvakaH |
satkAraM nAbhinandet vivekamanubR^iMhayet || 16||

|| iti bAlavargaH samAptaH ||

\medskip\hrule\medskip
6\. paNDitavargaH ShaShThaH

nidhInAmiva pravaktAraM yaM pashyet varjyadarshinAm |
nigR^ihyavAdinaM medhAvinaM tAdR^ishaM paNDitaM bhajet |
tAdR^ishaM bhajamAnasya shreyo bhavati na pApIyaH || 1||

avavadedanushiShyAt asabhyAchcha nivArayet |
satAM hi sa priyo bhavati asatAM bhavatyapriyaH || 2||

na bhajet pApakAni mitrANi na bhajet puruShAdhamAn |
bhajet mitrANi kalyANAni bhajeta puruShanuttamAn || 3||

dharmapItIH sukhaM shete viprasannena chetasA |
Aryapravedite dharme sadA ramate paNDitaH || 4||

udakaM hi nayanti netR^ikA iShukArA namayanti tejanam |
dAruM namayanti takShakA AtmAnaM damayanti paNDitAH || 5||

shailo yathaikaghano vAtena na samIryate |
evaM nindAprashaMsAsu na samIryante paNDitAH || 6||

yathApi hR^ido gaMbhIro viprasanno.anAvilaH |
evaM dharmAn shrutvA viprasIdanti paNDitAH || 7||

sarvatra vai satpuruShA vrajanti na kAmakAmA lapanti santaH |
sukhena spR^iShTA athavA duHkhena nochchAvachaM paNDitA darshayanti || 8||

nAtmahetoH na parasya hetoH na putramichChenna dhanaM na rAShTram |
nechChed adharmeNa samR^iddhimAtmanaH sa shIlavAn praj~nAvAn dhArmikaH syAt ||
9||

alpakAste manuShyeShu ye janAH pAragAminaH |
athemA itarAH prajAH tIramevAnudhAvati || 10||

ye cha khalu samyagAkhyAte dharme dharmAnuvarttinaH |
te janA pArameShyanti mR^ityudheyaM sudustaram || 11||

kR^iShNaM dharmaM viprahAya shuklaM bhAvayet paNDitaH |
okAt anokaM Agamya viveke yatra duramam || 12||

tatrAbhiratimichChet hittvA kAmAn aki~nchanaH |
paryavadApayet AtmAnaM chittakleshaiH paNDitaH || 13||

yeShAM saMbodhyaMgeShu samyagchittaM subhAvitam |
AdAnapratiniHsarge anupAdAya ye ratAH |
kShINAsravA jyotiShmantaste loke parinirvR^itAH || 14||

|| iti paNDitavarga samAptaH ||

\medskip\hrule\medskip
7\. arhadvargaH saptamaH

gatAdhvano vishokasya vipramuktasya sarvathA |
sarvagranthaprahINasya paridAho na vidyate || 1||

udyu~njate smR^itimanto na nikete ramante te |
haMsA iva palvalaM hittvA okamokaM jahati te || 2||

yeShAM sannichayo nA.asti ye parij~nAtabhojanAH |
shUnyato.animittashcha vimokSho yeShAM gocharaH |
AkAsha iva shakuntAnAM gatisteShAM duranvayA || 3||

yasyAsravAH parikShINA AhAre cha aniHsR^itaH |
shUnyato.animittashcha vimokSho yasya gocharaH |
AkAsha iva shakuntAnAM padaM tasya duranvayam || 4||

yasyendriyANi shamathaM gatAni ashvA yathA sArathinA sudAntAH |
prahINamAnasya anAsravasya devA api tasya spR^ihayanti tAdR^ishaH || 5||

pR^ithivIsamo na virudhyate indrakIlopamaH tAdR^ik suvrataH |
hR^ida ivApetakardamaH saMsArA na bhavanti tAdR^ishaH || 6||

shAntaM tasya mano bhavati vAk cha karma cha |
samyagAj~nAvimuktasya upashAntasya tAdR^ishaH || 7||

ashraddho.akR^itaj~nashcha sandhiChedashcha yo naraH |
hatAvakAsho vAntAshaH sa vai uttama puruShaH || 8||

grAme vA yadi vA.a.araNye nimne vA yadi vA sthale |
yatrArhanto viharanti sA bhUmI rAmaNIyakA || 9||

ramaNIyAnyaraNyAni yatra na ramate janaH |
vItarAgA raMsyante na te kAmagaveShiNaH || 10||

|| iti arhadvargaH samAptaH ||


\medskip\hrule\medskip
8\. sahasravargo aShTamaH

sahasramapi ched vAcho.anarthapadasaMhitA |
ekamarthapadaM shreyo yat shruttvopashAmyati || 1||

sahasramapi chedgAthA anartthapadasaMhitA |
ekaM gAthApadaM shreyo yat shruttvopashAmyati || 2||

yashcha gAthAshataM bhAShetAnarthapadasaMhitAH |
ekaM dharmapadaM shreyo yat shruttvopashAmyati || 3||

yaH sahasraM sahasreNa saMgrAme mAnuShAn jayet |
ekaM cha jayed AtmAnaM sa vai saMgrAmajiduttamaH 4

AtmA ha vai jitaH shreyAn yA cheyamitarA prajA |
dAntAtmanaH puruShasya nityaM saMyatachAriNaH || 5||

naiva devo na gandharvo na mAraH saha brahmaNA |
jitaM apajitaM kuryAt tathArUpasya jantoH || 6||

mAse mAse sahasreNa yo yajeta shataM samAn |
ekaM cha bhAvitAtmAnaM muhurttamapi pUjayet |
saiva pujanA shreyasI yachched varShashataM hutam || 7||

yashcha varShashataM janturagniM paricharet vane |
ekaM cha bhAvitAtmAnaM muhurttamapi pUjayet |
saiva pUjanA shreyasI yachchet varShashataM hutam || 8||

yat ki~nchid iShTaM cha hutaM cha loke saMvatsaraM yajeta puNyApekShaH |
sarvamapi tanna chaturbhAgameti abhivAdanA R^ijugateShu shreyasI || 9||

abhivAdanashIlasya nittyaM vR^iddhApachAyinaH |
chatvAro dharmA vardhante AyurvarNaH sukhaM balam || 10||

yashcha varShashataM jIvet duHshIlo.asamAhitaH |
ekAhaM jIvitaM shreyaH shIlavato dhyAyinaH || 11||

yashcha varShashataM jIvet duShpraj~no.asamAhitaH |
ekAhaM jIvitaM shreyaH praj~nAvato dhyAyinaH || 12||

ya~ncha varShashataM jIvet kusIdo hInavIryaH |
ekAhaM jIvitaM shreyaH vIryamArabhato dR^iDham || 13||

yashcha varShashataM jIvet apashyan udayavyayaM
ekAhaM jIvitaM shreyaH pashyataH udayavyayam || 14||

yashcha varShashataM jIvet apashyannamR^itaM padam |
ekAhaM jIvitaM shreyaH pashyato.amR^itaM padam || 15||

ya~ncha varShashataM jIvedapashyan dharmamuttamam |
ekAhaM jIvitaM shreyaH pashyato dharmamuttamam || 16||

|| iti sahasravargaH samAptaH ||


\medskip\hrule\medskip
9\. pApavargaH navamaH

abhitvareta kalyANe pApAt chittaM nivArayet |
tandritaM hi kurvataH puNyaM pApe ramate manaH || 1||

pApaM chet puruShaH kuryAt na tat kuryAt punaH punaH |
na tasmin ChandaM kuryAt duHkhaH pApasya uchchayaH || 2||

puNyaM chet puruShaH kuryAt kuryAdetat punaH punaH |
tasmin ChandaM kuryAt sukhaH puNyasya uchchayaH || 3||

pApo.api pashyati bhadraM yAvat pApaM na pachyate |
yadA cha pachyate pApaM atha pApo pApAni pashyati || 4||

bhadro.api pashyati pApaM yAvat bhadraM na pachyate |
yadA cha pachyate bhadraM atha bhadrANi pashyati || 5||

mA.avamanyeta pApasya na mAM tad AgamiShyati |
udabindunipAtena udakuMbho.api pUryate |
bAlaH pUrayati pApaM stokaM stokamapyAchinvan || 6||

mA.avamanyeta puNyasya na mAM tad AgamiShyati |
udabindunipAtena udakuMbho.api pUryate |
dhIraH pUrayati puNyasya stokaM stokamapyAchinvan || 7||

vANigiva bhayaM mArgaM alpasArtho mahAdhanaH |
viShaM jIvitukAma iva pApAni parivarjayet || 8||

pANau ched vraNo na syAd haret pANinA viSham |
nA.avraNaM viShamanveti nA.asti pApaM akurvataH || 9||

yo.alpaduShTAya narAya duShyati shuddhAya puruShAyA.ana~NganAya |
tameva bAlaM pratyeti pApaM sUkShmo rajaH prativAtamiva kShiptam || 10||

garbhameka utpadyante nirayaM pApakarmiNaH |
svargaM sugatayo yAnti parinirvAntyanAsravAH || 11||

nAntarIkShe na samudramadhye na parvatAnAM vivaraM pravishya |
na vidyate sa jagati pradesho yatrasthito muchyeta pApakarmaNaH || 12||

nAntarikShe na samudramadhye na parvatAnAM vivaraM pravishya |
na vidyate sa jagati pradesho yatrasthitaM na prasaheta mR^ityuH || 13||


|| iti pApavargaH samAptaH ||

\medskip\hrule\medskip
10\. daNDavargaH dashamaH

sarve trasyanti daNDAt sarve bibhyati mR^ityoH |
AtmAnaM upamAM kR^itvA na hanyAt na ghAtayet || 1||

sarve trasayanti daNDAt sarveShAM jivitaM priyam |
AtmAnaM upamAM kR^itvA na hanyAt na ghAtayet || 2||

sukhakAmAni bhUtAni yo daNDena vihinasti |
AtmanaH sukhamanviShya prettya sa na labhate sukham || 3||

sukhakAmAni bhUtAni yo daNDena na hinasati |
AtmanaH sukhamanviShya prettya sa labhate sukham || 4||

mA vochaH paruShaM ki~nchid uktAH prativadeyustvAm |
duHkhA hi saMraMbhakathA pratidaNDAH spR^isheyustvAm || 5||

sa chet nerayasi AtmAnaM kAMsyamupahataM yathA |
eSha prApto.asi nirvANaM saMraMbhaste na vidyate || 6||

yathA daNDena gopAlo gAH prAjayati gocharam |
evaM jarA cha mR^ityushchAyuH prAjayataH prANinAm || 7||

atha pApAni karmANi kurvan bAlo na budhyate |
svaiH karmabhiH durmedhA agnidagdha iva tapyate || 8||

yo daNDenA.adaNDeShu apraduShTeShu duShyati |
dashAnAmanyatamaM sthAnaM kShiprameva nigachChati || 9||

vedanAM paruShAM jyAniM sharIrasya cha bhedanam |
gurukaM vA.apyAbAdhaM chittakShepaM vA prApnuyAt || 10||

rAjato vopasargaM abhyAkhyAnaM vA dAruNam |
parikShayaM vA j~nAtInAM bhogAnAM vA prabha~njanam || 11||

athavA.asyAgArANi agnirdahati pAvakaH |
kAyasya bhedAt duShpraj~no nirayaM sa upapadyate || 12||

na nagnacharyA na jaTA na pa~NkAM nA.anashanaM sthaNDilashAyikA vA |
rajojalIyaM utkuTikApradhAnaM shodhayanti marttyaM avitIrNakAMkSham || 13||

ala~NkR^itashchedapi shamaM charet shAnto dAnto niyato brahmachArI |
sarveShu bhUteShu nidhAya daNDaM sa brAhmaNaH sa shramaNaH sa bhikShuH || 14||

hrIniShedhaH puruShaH kashchit loke vidyate |
yo nindAM na prabudhyati ashvo bhadraH kashAmiva || 15||

ashvo yathA bhadraH kashAniviShTa AtApinaH saMvegino bhavata |
shraddhayA shIlena cha vIryeNa cha samAdhinA dharmavinishchayena cha |
sampannavidyAcharaNAH pratismR^itAH prahAsyatha duHkhamidaM analpakam || 16||

udakaM hi nayanti netR^ikAH iShukArA namayanti tejanam |
dAruM namayanti takShakA AtmAnaM damayanti suvratAH || 17||

|| iti daNDavargaH samAptaH ||


\medskip\hrule\medskip
11\. jarAvarga ekAdashaH

ko nu hAsaH ka Anando nityaM prajvalite sati |
andhakAreNA.avanaddhAH pradIpaM na gaveShayatha || 1||

pashya chitrIkR^itaM bimbaM aruShkAyaM samuchChritam |
AturaM bahusa~NkalpaM yasya nA.asti dhruvaM sthitiH || 2||

parijIrNamidaM rUpaM roganIDaM prabhaMguram |
bhidyate pUtisandeho maraNAntaM hi jivitam || 3||

yAnimAnyapathyAnyalAbUnIva sharadi |
kApotakAnyasthInI tAni dR^iShTvA kA ratiH || 4

asthnAM nagaraM kR^itaM mAMsalohitalepanam |
yatra jarA cha mR^ityushcha mAno mrakShashchAvahitaH || 5||

jIryanti vai rAjarathA suchitrA atha sharIramapi jarAmupeti |
satAM cha dharmo na jarAmupeti santo ha vai sadbhayaH pravedayanti || 6||

alpashruto.ayaM puruSho balIvarda iva jIryati |
mAMsAni tasya varddhante praj~nA tasya na varddhate || 7||

anekajAtisaMsAraM samadhAviShaM anivishamAnaH |
gR^ihakArakaM gaveShayan duHkhA jAtiH punaH punaH || 8||

gR^ihakAraka dR^iShTo.asi punargehaM na kariShyasi |
sarvAste pArshvikA bhagnA gR^ihakUTaM visaMskR^itam |
visaMskAragataM chittaM tR^iShNAnAM kShayamadhyagAt || 9||

acharittvA brahmacharyaM alabdhvA yauvane dhanam |
jIrNakrau~ncha iva kShIyante kShINamatsya iva palvale || 10||

acharitvA brahmacharyaM alabdhvA yauvane dhanam |
sherate chApo.atikShINA iva purANAnyanutanvantH || 11||

|| iti jarAvargaH samAptaH ||

\medskip\hrule\medskip
12\. AtmavargaH dvAdashaH

AtmAna chet priyaM jAnIyAd rakShettaM surakShitam |
trayANAmanyatamaM yAmaM pratijAgR^iyAt paNDitaH || 1||

AtmAnameva prathamaM pratirUpe niveshayet |
athAnyamanushiShyAt na klishyet paNDitaH || 2||

AtmAnaM chet tathA kuryAt yathA.anyamanushAsati |
sudAnto vata damayed AtmA hi kila durdamaH || 3||

AtmA hi Atmano nAthaH kohi nAthaH paraH syAt |
AtmanA hi sudAntena nAthaM labhate durlabham || 4||

Atmanaiva kR^itaM pApaM AtmajaM AtmasaMbhavam |
abhimathnAti durmedhasaM vajramivAshmamayaM maNim || 5||

yasyA.atyantadauHshIlyaM mAluvA shAlamivAtatam |
karoti sa tathAtmAnaM yathainamichChanti dviShaH || 6||

sukarANyasAdhUnyAtmano.ahitAni cha |
yadvai hitaM cha sAdhu cha tadvai paramaduShkaram || 7||

yaH shAsanamarhatAM AryANAM dharmajIvinAm |
pratikrushyati durmedhA dR^iShTiM niHshritya pApikAm |
phalAni kAShThakasyeva AtmahattyAyai phullati || 8||

Atmanaiva kR^itaM pApaM AtmanA saMklishyati |
AtmanA.akR^itaM pApaM Atmanaiva vishudhyati |
shuddhayashuddhI prattyAtmaM nA.anyo.anyaM vishodhayet || 9||

Atmano.arthaM parArthena bahunA.api na hApayet |
Atmano.arthamabhij~nAya sadarthaprasitaH syAt || 10||

|| iti AtmavargaH samAptaH ||


\medskip\hrule\medskip
13\. lokavargaH trayodashaH

hInaM dharmaM na seveta pramAdena na saMvaset |
mithyAdR^iShTiM na seveta na syAt lokavarddhanaH || 1||

uttiShThenna pramAdyed dharmaM sucharitaM charet |
dharmachArI sukhaM shete.asmiM loke paratra cha || 2||

dharmaM charet sucharitaM na taM dushcharitaM charet |
dharmachArI sukhaM shete.asmiM loke paratra cha || 3||

yathA budbudakaM pashyet yathA pashyet marIchikAm |
evaM lokamavekShamANaM mR^ityurAjo na pashyati || 4||

ena pashyatemaM lokaM chitraM rAjarathopamam |
yatra bAlA viShIdanti nA.asti sa~Ngo vijAnatAm || 5||

yashcha pUrvaM pramAdya pashchAt sa na pramAdyati |
sa imaM lokaM prabhAsayati abhrAnmukta iva chandramA || 6||

yasya pApaM kR^itaM karma kushalena pidhIyate |
sa imaM lokaM prabhAsayati abhrAnmukta iva chandramA || 7||

andhabhUto.ayaM lokaH tanuko.atra vipashyati |
shakuno jAlamukta ivAlpaH svargAya gachChati || 8||

haMsA Adityapathe yAnti AkAshe yAnti R^iddhiyA |
nIyante dhIrA lokAt jitvA mAraM savAhinIkam || 9||

ekaM dharmamatItasya mR^iShAvAdino jantoH |
vitIrNaparalokasya nA.asti pApamakAryam || 10||

na vai kadaryA devalokaM vrajanti bAlA ha vai na prashaMsanti dAnam |
dhIrashcha dAnaM anumodamAnastenaiva sa bhavati sukhI paratra || 11||

pR^ithivyA ekarAjyAt svargasya gamanAd vA |
sarvalokA.a.adhipattyAd srota ApattiphalaM varam || 12||

|| iti lokavargaH samAptaH ||

\medskip\hrule\medskip
14\. buddhavargaH chaturdashaH

yasya jitaM nAvajIyate jitamasya na yAti kashchilloke |
taM buddhamanantagocharaM apadaM kena padena nepyatha ? || 1||

yasya jAlinI viShAtmikA tR^iShNA nA.asti kutrachinnetum |
taM buddhamanantagocharaM apadaM kena padena nepyatha ? || 2||

ye dhyAnaprasR^itA dhIrAH naiShkAmyopashame ratAH |
devA api teShAM spR^ihayanti saMbuddhAnAM smR^itimatAm || 3||

kR^ichChro manuShyapratilAbhaH kR^ichChraM marttyAnAM jIvitam |
kR^ichChraM saddharmashravaNaM kR^ichChro buddhAnAm utpAdaH || 4||

sarvapApasyAkaraNaM kushalasyopasampadA |
svachittaparyavadApanaM etad buddhAnAM shAsanam || 5||

kShAntiH paramaM tapaH titikShA nirvANaM paramaM vadanti buddhAH |
nahi pravrajitaH paropaghAtI shramaNo bhavati paraM viheThayan || 6||

anupavAdo.anupaghAtaH prAtimokShe cha saMvaraH |
mAtrAj~natA cha bhakte prAntaM cha shayanAsanam |
adhichitte chAyogaH etad buddhAnAM shAsanam || 7||

na kArShApaNavarSheNa tR^iptiH kAmeShu vidyate |
alpAsvAdA duHkhAH kAmA iti vij~nAya paNDitaH || 8||

api divyeShu kAmeShu ratiM sa nA.adhigachChati |
tR^iShNAkShayarato bhavati samyaksaMbuddhashrAvakaH || 9||

bahu vai sharaNaM yanti parvAtAMshcha vanAni cha |
ArAmavR^ikShachaityAni manuShyA bhayatarjitAH || 10||

naitat khalu sharaNaM kShemaM naitat sharaNamuttamam |
naitat sharaNamAgamya sarvaduHkhAtpramuchyate || 11||

yashcha buddhaM cha dharmaM cha saMghaM ncha sharaNaM gataH |
chatvAri AryasatyAni samyak praj~nayA pashyati || 12||

duHkhaM duHkhasamutpAdaM duHkhasya chAtikramam |
AryAShTA~NgikaM mArgaM duHkhopashamagAminam || 13||

etat khalu sharaNaM kShemaM etat sharaNamuttamam |
etat sharaNamAgamya sarvaduHkhAt pramuchyate || 14||

durlabhaH puruShAjAneyo na sa sarvatra jAyate |
yatra sa jAyate dhIrastatkulaM sukhamedhate || 15||

sukho buddhAnAM utpAdaH sukhA saddharma\-deshanA |
sukhA saMghasya sAmagrI samagrANAM tapaH sukham || 16||

pUjArhAn pUjayato buddhAn yadi vA shrAvakAn |
prapa~nchasamitikrAntAn tIrNashokaparidravAn || 17||

tAn tAdR^ishAn pUjayato nirvR^itAn akutobhayAn |
na shakyaM puNyaM saMkhyAtuM evammAtramapi kenachit || 18||

iti buddhavargaH samAptaH

\medskip\hrule\medskip
15\. sukhavargaH pa~nchadashaH

susukhaM vata jIvAmo vairiShvavairiNaH |
vairiShu manuShyeShu viharAmo.avairiNaH || 1||

susukhaM vata jIvAma AtureShu anAturAH |
AtureShu manuShyeShu viharAmo.anAturAH || 2||

susukhaM vata jIvAma utsukeShu anutsukAH |
utsukeShu manuShyeShu viharAma anutsukAH || 3||

susukhaM vata jIvAmo yeShAM no nA.asti ki~nchana |
prItibhakShyA bhaviShyAmaH devA AbhAsvarA yathA || 4||

jayo vairaM prasUte duHkhaM shete parAjitaH |
upashAntaH sukhaM shene hittvA jayaparAjayau || 5||

nA.asti rAgasamo.agniH nA.asti dveShasamaH kaliH |
nAsati skandhasadR^ishAni duHkhAH nA.asti shAntiparaM sukham || 6||

jighatsA paramo rogaH saMskAraH paramaM duHkham |
etad j~nAtvA yathAbhUtaM nirvANaM paramaM sukham || 7||

ArogyaM paramo lAbhaH santuShTiH paramaM dhanam |
vishvAsaH paramA j~nAtiH nirvANaM paramaM sukham | 8||

pravivekarasaM pItvA rasaM upashamasya cha |
nirdaro bhavati niShpApo dharma prItirasaM piban || 9||

sAdhu darshanamAryANAM sannivAsaH sadA sukhaH |
adarshanena bAlAnAM nityameva sukhI syAt || 10||

bAlasaMgatachArI hi dIrghamadhAnaM shochati |
duHkho bAlaiH saMvAso.amitreNaiva sarvadA |
dhIrashcha sukhasaMvAso j~nAtInAmiva samAgamaH || 11||

tasmAddhi dhIraM cha prAj~naM cha bahushrutaM cha dhuryashIlaM vratavantamAryam
|
taM tAdR^ishaM satpuruShaM sumedhasaM bhajeta nakShatrapathamiva chandamAH ||
12||

|| iti sukhavargaH samAptaH ||


\medskip\hrule\medskip
16\. priyavargaH ShoDashaH

ayoge yu~njannAtmAnaM yoge chAyojayan |
arthaM hittvA priyagrAhI spR^ihayedAtmAnuyoginam || 1||

mA priyaiH samAgachCha apriyaiH kadAchana
priyANAm adarshanaM duHkhaM apriyANAM cha darshanam || 2||

tasmAt priyaM na kuryAt priyApAyo hi pApakaH |
granthAH teShAM na vidyante yeShAM nA.asti priyApriyam || 3||

priyato jAyate shokaH priyato jAyate bhayam |
priyato vipramuktasya nA.asti shokaH kuto bhayam || 4||

premato jAyate shokaH premato jAyate bhayam |
premato vipramuktasya nA.asti shokaH kuto bhayam || 5||

ratyA jAyate shoko ratyA jAyate bhayam |
ratyA vipramuktasya nA.asti shokaH kuto bhayam || 6||

kAmato jAyate shokaH kAmato jAyate bhayam |
kAmato vipramuktasya nA.asti shokaH kuto bhayam || 7||

tR^iShNAyA jAyate shokaH tR^iShNAyA jAyate bhayam |
tR^iShNAyA vipramuktasya nA.asti shokaH kuto bhayam || 8||

shIladarshanasampannaM dharmiShThaM satyavAdinam |
AtmanaH karma kurvANaM taM janaH kurute priyam || 9||

ChandajAto.anAkhyAte manasA cha sphuritaH syAt |
kAmeShu chA.apratibaddhachitta UrdhvasrotA ityuchyate || 10||

chirapravAsinaM puruShaM dUrataH svastyAgatam |
j~nAtimitrANi suhR^idashchA.abhinandantyAgatam || 11||

tathaiva kR^itapuNyamapi asmAllokAtparaM gatam |
puNyAni pratigR^ihyanti priyaM j~nAtibhivAgatam || 12||


|| iti priyavargaH samAptaH ||

\medskip\hrule\medskip
17\. krodhavargaH saptadashaH

krodhaM jahyAd viprajahyAt mAnaM saMyojanaM sarvamatikrameta |
taM nAma\-rUpayorasajyamAnaM aki~nchanaM nA.anupatanti duHkhAni || 1||

yo vai utpatitaM krodhaM rathaM bhrAntamiva dhArayet |
tamahaM sArathiM bravImi rashmigrAha itaro janaH || 2||

akrodhena jayet krodhaM asAdhuM sAdhunA jayet|
jayet kadarthaM dAnena jayet satyenA.alIkavAdinam || 3||

satyaM bhaNenna krudhyet dadyAdalpe.api yAchitaH |
etaistribhiH sthAnaiH gachChed devAnAmantike || 4||

ahiMsakA ye munayo nityaM kAyena saMvR^itAH |
te yanti achyutaM sthAnaM yatra gatvA na shochanti || 5||

sadA jAgratAM ahorAtraM anushikShamANAnAm |
nirvANaM adhimuktAnAM astaM gachChanti AsravAH || 6||

puraNametad atula ! naitad adyatanameva |
nindanti tuShNImAsInaM nindanti bahubhANinam |
mitabhANinamapi nindanti nA.asti loke.aninditaH ||7||

na chA.abhUt na bhaviShyati na chaitahiM vidyate |
ekAntaM ninditaH puruShaH ekAntaM vA prashaMsitaH || 8||

yashched vij~nAH prashaMsanti anuvichya shvaH shvaH |
achChidravR^ittiM medhAvinaM praj~nAshIlasamAhitam || 9||

niShkaM jaMbUnadasyeva kastaM ninditumarhati |
devA api taM prashaMsanti brahmaNA.api prashaMsitaH || 10||

kAyaprakopaM rakShet kAyena saMvR^itaH syAt |
kAyadushcharitaM hittvA kAyena sucharitaM charet || 11||

vachaH prakopaM rakShed vAchA saMvR^itaH syAt |
vacho dushcharitaM hittvA vAchA sucharitaM charet || 12||

manaH prakopaM rakShed manasA saMvR^itaH syAt |
manodushcharitaM hittvA manasA sucharitaM charet || 13||

kAyena saMvR^itA dhIrA atha vAchA saMvR^itAH |
manasA saMvR^itA dhIrA te vai suparisaMvR^itAH || 14||

|| iti krodhavargaH samAptaH ||

\medskip\hrule\medskip
18\. malavargoShTAdashaH

pANDupalAsamivedAnImasi yamapuruSho.api chatvAM upasthitAH |
udyogamukhe cha tiShThasi pAtheyamapi cha te na vidyate || 1||

sa kuru dvIpamAtmanaH kShipraM vyAyachChasva paNDito bhava |
nirdhUtamalo.ana~NgaNo divyAM AryabhUmiM eShyasi|| 2||

upanItavayA idanImasi samprayAto.asi yamasyAntike |
vAso.api cha te nA.asti antarA pAtheyamapi cha te na vidyate || 3||

sa kuru dvIpamAtmanaH kShipraM vyAyachChasva paNDito bhava |
nirdhUtamalo.ana~NgaNo na punarjAtijare upeShyasi || 4||

anupUrveNa medhAvI stokaM stokaM kShaNe kShaNe |
karmAro rajatasyeva nirdhamet malamAtmanaH || 5||

ayasa iva malaM samutthitaM tasmAd utthAya tadeva khAdati |
evaM atidhAvanachAriNaM svAni karmANi nayanti durgatim || 6||

asvAdhyAyamalA mantrA anutthAnamalA gR^ihA |
malaM varNasya kausIdyaM pramAdo rakShato malam || 7||

malaM striyA dushcharitaM mAtsaryaM dadato malam |
malaM vai pApakA dharmA asmin loke paratra cha || 8||

tato malaM malataraM avidyA paramaM malam |
etat malaM prahAya nirmalA bhavata bhikShavaH || 9||

sujIvitaM ahrIkeNa kAkashUreNa dhvaMsinA |
praskandinA pragalbhena saMkliShTena jIvitam || 10||

hrImatA cha durjIvitaM nityaM shUchigaveShiNA |
alInenA.apragalbhena shuddhAjIvena pashyatA || 11||

yaH prANamatipAtayati mR^iShAvAdaM cha bhAShate |
loke.adattamAdatte paradArAMshcha gachChati || 12||

surAmaireyapAnaM cha yo naro.anuyunakti |
ihaivameSha loke mUlaM khanatyAtmanaH ||13||

evaM bho puruSha ! jAnIhi pApadharmANo.asaMyatAn |
mA tvAM lobho.adharmashcha chiraM duHkhAya randheran || 14||

dadAti vai yathAshraddhaM yathA prasAdanaM janaH |
tatra yo mUko bhavati pareShAM pAnabhojane |
na sa divA vA rAtrau vA samAdhiM adhigachChati || 15||

yasya cha tat samuchChinnaM mUlaghAtaM samuddhatam |
sa vai divA vA rAtrau vA samAdhiM adhigachChati || 16||

nA.asti rAgasamo.agniH nA.asti dveShasamo grAhaH |
nA.asti mohasamaM jAlaM nA.asti tR^iShNA samA nadI || 17||

sudarshaM vadyamanyeShAM AtmanaH punardurdasham |
pareShAM hi sa vadyAni avapuNAti yathAtuSham |
AtmanaH punaH ChAdayati kalimiva kitavAt shaThaH || 18||

paravadyA.anudarshino nityaM uddhyAnasaMj~ninaH |
AsravAstasya varddhante ArAd sa AsravakShayAt || 19||

AkAshe cha padaM nA.asti shramaNo nA.asti bahiH |
prapa~nchA.abhiratAH prajA niShprapa~nchAstathAgatAH || 20||

AkAshe cha padaM nA.asti shramaNo nA.asti bahiH |
saMskArAH shAshvatA na santi nA.asti buddhAnAmi~Ngitam || 21||

|| iti malavargaH samAptaH ||


\medskip\hrule\medskip
19\. dharmaShThavargaH ekonaviMshaH

na tena bhavati dharmastho yenArthaM sahasA nayet |
yashchA.arthaM anarthaM cha ubhau nishchinuyAt paNDitaH || 1||

asAhasena dharmeNa samena nayate parAn |
dharmeNa gupto medhAvI dharmastha ityuchyate || 2||

na tAvatA paNDito bhavati yAvatA bahu bhAShate |
kShemI avairI abhayaH paNDita ityuchyate || 3||

na tAvatA dharmadharo yAvatA bahu bhAShate |
yashchAlpama.api shrutvA dharmaM kAyena pashyati |
sa vai dharmadharo bhavati yo dharmaM na pramAdyati || 4||

na tena sthaviro bhavati yenA.asya palitaM shiraH |
paripakvaM vayastasya moghajIrNa ityuchyate || 5||

yasmin satyaM cha dharmashchAhiMsA saMyamo damaH |
sa vai vAntamalo dhIraH sthavira ituchyate || 6||

na vAk karaNamAtreNa varNapuShkalatayA vA |
sAdhurUpo naro bhavati IrShuko matsarI shaThaH || 7||

yasya chaitat samuchChinnaM mUlaghAtaM samuddhatam |
sa vAntadoSho medhAvI sAdhurUpa ityuchyate || 8||

na muNDakena shramaNo.avrato.alIkaM bhaNan |
ichChAlAbhasamApannaH shramaNaH kiM bhaviShyati || 9||

yashcha shamayati pApAni aNUni sthUlAni sarvashaH |
shamitatvAddhi pApAnAM shramaNa ituchyate || 10||

na tAvatA bhikShurbhavati yAvatA bhikShate parAn |
vishvaM dharmaM samAdAya bhikShurbhavati na tAvatA || 11||

ya iha puNyaM cha pApaM cha vAhayitvA brahmacharyavAn |
saMkhyAya loke charati sa vai bhikShurityuchyate || 12||

na maunena munirbhavati mUDharUpo.avidvAn |
yashcha tulAmiva pragR^ihya varamAdAya paNDitaH || 13||

pApAni parivarjayati sa munistena sa muniH |
yo manuta ubhau lokau munistena prochyate || 14||

na tenA.a.aryo bhavati yena prANAn hinasti |
ahiMsayA sarvaprANAnAM Arya iti prochyate || 15||

na shIlavratamAtreNa bAhushruttyena vA punaH |
athavA samAdhilAbhena vivichya shayanena vA || 16||

spR^ishAmi naiShkarmyasukhaM apR^ithagjanasevitam |
bhikSho vishvAsaM mA pAdIH aprApta AsravakShayam || 21||

|| iti dharmasthavargaH samAptaH ||

\medskip\hrule\medskip
20\. mArgavargaH viMshaH

mArgANAmaShTA~NgikaH shreShThaH satyAnAM chatvAri padAni |
virAgaH shreShTho dharmANAM dvipadAnAM cha chakShuShmAn || 1||

eSha vo mArgo nA.astyanyo darshanasya vishuddhaye |
etaM hi yUyaM pratipadyadhvaM mArasyaiSha pramohanaH || 2||

etaM hi yUyaM pratipannA duHkhasyAntaM kariShyatha |
AkhyAto vai mayA mArgaH Aj~nAya shalya\-saMsthAnam || 3||

yuShmAbhiH kAryaM AtapyaM AkhyAtArastathAgatAH |
pratipannAH pramokShyante dhyAyino mArabandhanAt || 4||

sarve saMskArA anityA iti yadA praj~nayA pashyati |
atha nirvindati duHkhAni eSha mArgo vishuddhaye || 5||

sarve saMskArA duHkhA iti yadA praj~nayA pashyati |
atha nirvindati duHkhAni eSha mArgo vishuddhaye || 6||

sarve dharmA anAtmAna iti yadA praj~nayA pashyati |
atha nirvindati duHkhAni eSha mArgo vishuddhaye || 7||

utthAnakAle.anuttiShThan yuvA bali AlasyamupetaH |
saMsanna\-sa~Nkalpa\-manAH kusIdaH praj~nayA mArgaM alaso na vindati || 8||

vAchA.anurakShI manasA susaMkR^itaH kAyena chA.akushalaM na kuryAt |
etAn trIn karmapathAn vishodhayet ArAdhayet mArgaM R^iShipraveditam || 9||

yogAd vai jAyate bhUri ayogAd bhUrisaMkShayaH |
etaM dvedhApathaM j~nAttvA bhavAya vibhavAya cha |
tathA.a.atmAnaM niveshayed yathAbhUri pravardhate || 10||

vanaM Chindhi mA vR^ikShaM vanato jAyate bhayam |
ChittvA vanaM cha vanathaM cha nirvanA bhavatha bhikShavaH || 11||

yAvaddhi vanatho na Chidyate.aNumAtro.api narasya nArIShu |
pratibaddhamanAH nu tAvat sa vatsaH kShIrapa iva mAtari || 12||

uchChindhi snehamAtmanaH kumudaM shAradIkamiva pANinA |
shAntimArgameva bR^iMhaya nirvANaM sugatena deshitam || 13||

iha varShAsu vasiShyAmi iha hemantagrIShmayoH |
iti bAlo vichintayati antarAyaM na budhyate || 14||

taM putra\-pashu\-sammataM vyAsaktamanasaM naram |
suptaM grAmaM mahaugha iva mR^ityurAdAya gachChati || 15||

na santi putrAstrANAya na pitA nA.api bAndhavAH |
antakenAdhipannasya nA.asti j~nAtiShu trANatA || 16||

etamartthavashaM j~nAtvA paNDito shIlasaMvR^itaH |
nirvANagamanaM mArgaM kShiprameva vishodhayet || 17||

|| iti mArgavargaH samAptaH ||

\medskip\hrule\medskip
21\. prakIrNakavargaH ekaviMshaH

mAtrAsukhaparityAgAt pashyechchet vipulaM sukham |
tyajenmAtrAsukhaM dhIraH sampashyan vipulaM sukham || 1||

paraduHkhopAdAnena ya AtmanaH sukhamichChati |
vairasaMsargasaMsR^iShTo vairAt sa na pramuchyate || 2||

yaddhi kR^ityaM apaviddhaM akR^ityaM punaH kuryuH|
unmalAnAM pramattAnAM teShAM varddhanta AsravAH || 3||

yeShAM~ncha susamArabdhA nityaM kAyagatA smR^itiH |
akR^ityaM te na sevante kR^itye sAtatyakAriNaH |
satAM samprajAnAnAM astaM gachChantyAsravAH || 4||

mAtaraM pitaraM hattvA rAjAnau dvau cha kShatriyau |
rAShTraM sA.anucharaM hattvA.anagho yAti brAhmaNaH || 5||

mAtaraM pitaraM hatvA rAjAnau dvau cha shrotriyau |
vyAghrapaMchamaM hattvA.anagho yAti brAhmaNaH || 6||

suprabuddhaM prabudhyante sadA gautamashrAvakAH |
yeShAM divA cha rAtrau cha nityaM buddhagatA smR^itiH || 7||

suprabuddhA prabudhyante sadA gautamashrAvakAH |
yeShAM divA cha rAtrau cha nityaM dharmagatA smR^itiH || 8||

suprabuddhAH prabudhyante sadA gautamashrAvakAH |
yeShAM divA cha rAtrau cha nityaM saMghagatA smR^itiH || 9||

suprabuddhA prabudhyante sadA gautamashrAvakAH |
yeShAM divA cha rAtrau cha nityaM kAyagatA smR^itiH ||10||

suprabuddhAH prabudhyante sadA gautamashrAvakAH |
yeShAM divA cha rAtrau cha ahiMsAyAM rataM manaH || 11||

suprabuddhAH prabudhyante sadA gautamashrAvakAH |
yeShAM divA cha rAtrau cha bhAvanAyAM rataM manaH || 12||

duShpravrajyAM durabhirAmaM durAvAsaM gR^ihaM duHkham |
dukho.asamAnasaMvAso duHkhA.anupatito.adhvagaH |
tasmAnna chA.adhvagaH syAnna cha duHkhAnupatitaH syAt || 13||

shraddhaH shIlena sampanno yashobhogasamarpitaH |
yaM yaM pradeshaM bhajate tatra tatraiva pUjitaH || 14||

dUre santaH prakAshante himavanta iva parvatAH |
asanto.atra na dR^ishyante rAtrikShiptA yathA sharAH || 15||

ekAsana ekashayya ekashcharannatandritaH |
eko damayannAtmAnaM vanAnte rataH syAt || 16||

|| iti prakIrNakavargaH samAptaH ||


\medskip\hrule\medskip
22\. nirayavargo dvAviMshaH

abhUtavAdI nirayamupeti yo vA.api kR^itvA na karomi ti chAha |
ubhAvapi tau prettya samA bhavato nihInakarmANauH manujauH paratra || 1||

kAShAyakaNThA bahavaH pApadharmA asaMyatAH |
pApAH pApaiH karmabhirnirayaM te utpadyante || 2||

shreyAn ayogolo bhuktastapto.agnishikhopama |
yachched bhu~njIta duHshIlo rAShTrapiMDaM asaMyataH || 3||

chatvAri sthAnAni naraH pramattaH Apadyate paradAropasevI |
apuNyalAbhaM na nikAmashayyAM nindAM tR^itIyAM nirayaM chaturtham || 4||

apuNyalAbhashcha gatishcha pApikA bhItasya bhItayA ratishcha stokikA |
rAjA cha daNDaM gurukaM praNayati tasmAt naro paradArAn na sevet || 5||

kusho yathA durgR^ihIto hastamevA.anukR^intati |
shrAmaNyaM duShparAmR^iShTaM nirayAyopakarShati || 6||

yat ki~nchit shithilaM karma saMkliShTaM cha yad vratam |
saMkR^ichChraM brahmacharyaM na tad bhavati mahatphalam || 7||

kuryAchchet kurvItaitad dR^iDhametat parAkrameta |
shithilo hi parivrAjako bhUya Akirate rajaH || 8||

akR^itaM duShkR^itaM shreyaH pashchAt tapati duShkR^itam |
kR^itaM cha sukR^itaM shreyo yat kR^itvA nA.anutapyate || 9||

nagaraM yathA pratyantaM guptaM sAntarbAhyaM
evaM gopayedAtmAnaM kShaNaM vai mA upAtigAH |
kShaNA.atItA hi shochanti niraye samarpitAH || 10||

alajjitA ye lajjante lajjita ye na lajjante |
mithyAdR^iShTi samAdAnA sattvA gachChanti durgatim || 11||

abhaye cha bhayadarshino bhaye chA.abhayadarshinaH |
mithyAdR^iShTisamAdAnAH sattvA gachChanti durgatim || 12||

avadye vadyamatayo vadye chA.avadyadarshinaH |
mithyAdR^iShTisamAdAnAH sattvA gachChanti durgatim || 13||

vadyaM cha vadyato j~nAtvA.avadyaM chAvadyataH |
samyagdR^iShTisamAdAnAH sattvA gachChanti sugatim || 14||

|| it nirayavargaH samAptaH ||

\medskip\hrule\medskip
23\. nAgavargaH trayoviMshaH

ahaM nAga iva saMgrAme chApataH patitaM sharam |
ativAkyaM titikShiShye duHhshIlA hi bahujanAH || 1||

dAntaM nayanti samitiM dAntaM rAjA.abhirohati |
dAntaH shreShThA manuShyeShu yotivAkyaM titikShase || 2||

varamashvatarA dAntA AjAnIyAshcha sindhavaH |
ku~njarAshcha mahAnAgA AtmadAntastato varam || 3||

na hi etairyAnaiH gachChedagatAM disham |
yathA.a.atmanA sudAntena dAnto dAntena gachChati || 4||

dhanapAlako nAma ku~njaraH kaTakaprabhedano durnivAryaH |
baddhaH kavalaM na bhuMkte smarati nAgavanasya ku~njaraH || 5||

mR^iddho yadA bhavati mahAghasashcha nidrAyitaH saparivarttashAyI |
mahAvarAha iva nivApapuShTaH punaH punaH garbhamupaiti mandaH || 6||

idaM purA chittamacharat chArikAM yathechChaM yathAkAmaM yathAsukham |
tadadyA.ahaM nigrahiShyAmi yonisho hastinaM prabhinnamivA~NkushagrAhaH || 7||

apramAdaratA bhavata svachittamanurakShata |
durgAduddharatA.a.atmAnaM pa~Nke sakta iva ku~njaraH || 8||

sa chet labheta nipakvaM sahAyaM sArddhaM charantaM sAdhuvihAriNaM dhIram |
abhibhUya sarvAn parishrayAn charet tenA.a.attamanAH smR^itimAn || 9||

na chet labheta nipakvaM sahAyaM sArddhaM charantaM sAdhuvihAriNaM dhIram |
rAjeva rAShTraM vijitaM prahAya ekashcharet mAta~Ngo.araNya iva nAgaH || 10||

ekasya charitaM shreyo nA.asti bAle sahAyatA |
ekashcharenna cha pApAni kuryAd alpotsuko mAtaMgo.araNya iva nAgaH || 11||

arthe jAte sukhAH sahAyAH tuShTiH sukhA yA yetaretareNa |
puNyaM sukhaM jIvitasaMkShaye sarvasya duHkhasya sukhaM prahANam || 12||

sukhA mAtrIyatA loke.atha pitrIyatA sukhA
sukhA shramaNatA loke.atha brAhmaNatA sukhA || 13||

sukhaM yAvad jarAM shIlaM sukhA shraddhA pratiShThitA |
sukhaH praj~nAyAH pratilAbhaH pApAnAM akaraNaM sukham || 14||

|| iti nAgavargaH samAptaH ||

\medskip\hrule\medskip
24\. tR^iShNAvargaH chaturviMshaH

manujasya pramattachAriNaH tR^iShNA varddhate mAluveva |
sa plavate.aharahaH phalamichChan iva vane vAnaraH || 1||

yaM eShA sAhayati janminI tR^iShNA loke viShAtmikA |
shokAstasya pravarddhante.abhivarddhamAnaM vIraNam || 2||

yashchaitAM sAhayati janminIM tR^iShNAM loke duratyayAm |
shokAH tasmAt prapatantyudabinduriva puShkarAt || 3||

tad vo vadAmi bhadraM vo yAvanta iha samAgatAH |
tR^iShNAyA mUlaM khanatoshIrArthIva vIraNam || 4|| 

yathA.api mUle.anupadrave dR^iDhe Chinno.api vR^ikShaH punareva rohati |
evamapi tR^iShNA.anushaye.anihate nirvarttate duHkhamidaM punaH punaH || 5||

yasya ShaTtriMshat srotAMsi manApashravaNAni bhUyAsuH |
vAhA vahanti durdR^iShTi sa~NkalpA rAganiHsR^itAH || 6||

sravanti sarvataH srotAMsi latodbhidya tiShThati |
tAM cha dR^iShTvA latAM jAtAM mUlaM praj~nayA Chindata || 7||

saritaH snigddhAshcha saumanasyA bhavanti jantoH
te srotaHsR^itAH sukhaiShiNaste vai jAtijaropagA narAH || 8||

tR^iShNayA puraskR^itAH prajAH parisarpanti shasha iva baddhaH |
saMyojanasaMgasaktakA duHkhamupayanti punaH punaH chirAya || 9||

tR^iShNayA puraskR^itAH prajAH parisarpanti shasha iva baddhaH |
tasmAt tR^iShNAM vinodayed bhikShurAkA~NkShI virAgamAtmAnaH || 10||

yo nirvaNArthI vanA.adhimukto vanamukto vanameva dhAvati |
tuM pudgalameva pashyata mukto bandhanameva dhAvati || 11||

na tad dR^iDhaM bandhanamAhurdhIrA yad AyasaM dArujaM parvajaM cha |
sAravad\-raktA maNikuNDaleShu putreShu dAreShu cha yA.apekShA || 12||

etad dR^iDhaM bandhanamAhurdhIrA apahAri shithilaM duShpramocham |
etadapi ChittvA parivrajanti anapekShiNaH kAmasukhaM prahAya || 13||

ye rAgaraktA anupatanti srotaH svayaMkR^itaM markaTaka iva jAlam |
etadapi ChittvA vrajanti dhIrA anapekShiNaH sarvaduHkhaM prahAya || 14||

mu~ncha puro mu~ncha pashchAt madhye mu~ncha bhavasya pAragaH |
sarvatra vimuktamAnaso na punaH jAtijare upaipi || 15||

vitarkapramathitasya jantoH tIvrarAgasya shubhA.anudarshinaH |
bhUyaH tR^iShNA pravarddhate eSha khalu dR^iDhaM karoti bandhanam || 16||

vitarkopashame cha yo rato.ashubhaM bhAvayate sadA smR^ItaH |
eSha khalu vyantIkariShyati eSha Chetsyati mArabandhanam || 17||

niShThAMgato.asaMtrAsI vItatR^iShNo.anaMgaNaH |
utsR^ijya bhavashalyAni antimo.ayaM samuChrayaH || 18||

vItatR^iShNo.anAdAno niruktipadakovido |
akSharANAM sannipAtaM jAnAti pUrvAparANi cha |
sa vai antimashArIro mahAprAj~na ityuchyate|| 19||

sarvAbhibhUH sarvavidahamasmi sarveShu dharmeShu anupaliptaH |
sarvaMjahaH tR^iShNAkShaye vimuktaH svayamabhiprAya kamuddisheyam || 20||

sarvadAnaM dharmadAnaM jayati sarvarasaM dharmaraso jayati |
sarvAM ratiM dharmaratirjayati tR^iShNAkShayaH sarvaduHkhaM jayati || 21||

ghnanti bhoga durmedhasaM na chet pAragaveShiNaH |
bhogatR^iShNayA durmedhA hantyanya ivAtmAnaH || 22||

tR^iNadoShANi kShetrANi rAgadoSheyaM prajA |
tasmAddhi vItarAgeShu dattaM bhavati mahAphalam || 23||

tR^iNadoShANi kShetrANi dveShadoSheyaM prajA |
tasmAddhi vItadoSheShu dattaM bhavati mahAphalam || 24||

tR^iNadoShANi kShetrANi mohadoSheyaM prajA |
tasmAddhi vItamoheShu dattaM bhavati mahAphalam || 25||

tR^iNadoShANi kShetrANi ichChAdoSheyaM prajA |
tasmAddhi vigatechCheShu dattaM bhavati mahAphalam || 26||

|| iti tR^iShNAvargaH samAptaH ||

\medskip\hrule\medskip
25\. bhikShuvargaH pa~nchaviMshaH

chakShuShA saMvaraH sAdhuH sAdhuH shretreNa saMvaraH |
ghrANena saMvaraH sAdhuH sAdhuH jihvayA saMvaraH || 1||

kAyena saMvaraH sAdhuH sAdhuH vAchA saMvaraH |
manasA saMvaraH sAdhuH sAdhuH sarvatra saMvaraH |
sarvatra saMvR^ito bhikShuH sarvaduHkhAt pramuchyate || 2||

hastasaMyataH pAdasaMyato vAchA saMyataH saMyatottamaH |
adhyAtmarataH samAhita ekaH santuShTastamAhurbhikShum || 3||

yo mukhasaMyato bhikShuH mantrabhANI anuddhataH |
arthaM dharmaM cha dIpayati madhuraM tasya bhAShitam || 4||

dharmArAmo dharmarato dharmaM anuvichintayan |
dharmamanusmaran bhikShuH saddharmAnna parihIyate || 5||

svalAbhaM nA.atimanyeta nA.anyeShyaH spR^ihayan charet |
anyeShAM spR^ihayan bhikShuH samAdhiM nA.adhigachChati || 6||

alpalAbho.api ched bhikShuH svalAbhaM nA.atimanyate |
taM vai devAH prashaMsanti shuddhA.a.ajIvaM atandritam || 7||

sarvasho nAmarUpe yasya nA.asti mamAyitam |
asati cha na shochati sa vai bhikShurityuchyate ||8 ||

maitrIvihArI yo bhikShUH prasanno buddhashAsane |
adhigachChet padaM shAntaM saMskAropashamaM sukham || 9||

si~ncha bhikSho ! imAM nAvaM siktA te laghutvaM eShyati |
ChittvA rAgaM cha dveShaM cha tato nirvANameShyasi || 10||

pa~ncha Chindhi pa~ncha jahye pa~nchotaraM bhAvaya |
pa~nchasaMgA.atigo bhikShuH oghatIrNa ityuchyate || 11||

dhyAya bhikSho mA cha pramAdaH mA te kAmaguNe bhramatu chittam |
mA lohagolaM gila pramattaH mA krandIH duHkhamidamiti dahyamAnaH || 12||

nA.asti dhyAnamapraj~nasya praj~nA nA.astyadhyAyataH |
yasmin dhyAnaM cha praj~nA cha sa vai nirvANA.antike || 13||

shUnyAgAraM praviShTasya shAntachittasya bhikShoH |
amAnuShI ratirbhavati samyag dharmaM vipashyataH || 14||

yato yataH saMmR^ishati skandhAnAM udayavyayam |
labhate prItiprAmodyaM amR^itaM tadvijAnatAm || 15||

tatrA.ayamAdirbhavatIha prAj~nasya bhikShoH |
indriyaguptiH santuShTiH prAtimokShe cha saMvaraH |
mitrANi bhajasva kalyANAni shuddhAjIvAnyatandritAni || 16||

pratisaMstAravR^ittasyA.a.achArakushalaH syAt |
tataH prAmodyabahulo duHkhasyA.antaM kariShyati || 17||

varShikA iva puShpANi marditAni pramu~nchati |
evaM rAgaM cha dveShaM cha vipramu~nchata bhikShavaH || 18||

shAntakAyo shAntavAk shAntimAn susamAhitaH |
vAntalokA.a.amiSho bhikShuH upashAnta ityuchyate || 19||

AtmanA chodayedAtmAnaM prativasedAtmanAM AtmanA |
sa AtmaguptaH smR^itimAn sukhaM bhikSho vihariShyasi || 20||

AtmA hyAtmano nAthaH AtmA hyAtmano gatiH |
tasmAt saMyamayAtmAnaM ashvaM bhadramiva vANik || 21||

prAmodyabahulo bhikShuH prasanno buddhashAsane |
adhigachChet padaM shAntaM saMskAropashamaM sukham || 22||

yo ha vai daharo bhikShuryuktte buddhashAsane |
sa imaM lokaM prabhAsayatyabhrAn mukta iva chandramA || 23||

|| iti bhikShuvargaH samAptaH ||

\medskip\hrule\medskip
26\. brAhmaNavargaH ShaDviMshaH

Chindhi srotaH parAkramya kAmAn praNuda brAhmaNa |
saMskAraNAM kShayaM j~nAtvA.akR^itaj~no.asi brAhmaNa || 1||

yadA dvayordharmayoH pArago bhavati brAhmaNaH |
athA.asya sarve saMyogA astaM gachChanti jAnataH || 2||

yasya pAraM apAraM vA pArApAraM na vidyate |
vItadaraM visaMyuktaM tamahaM bravImi brAhmaNam || 3||

dhyAyinaM virajamAsInaM kR^itakR^ityaM anAsravam |
uttamArthamanuprAptaM tamahaM bravImi brAhmaNam || 4||

divA tapatyAdityo rAtrAvAbhAti chandramAH |
sannaddhaH kShatriyastapati dhyAyI tapati brAhmaNaH |
atha sarvamahorAtraM buddhastapati tejasA || 5||

vAhitapApa iti brAhmaNaH samacharyaH shramaNa ityuchyate |
pravrAjayannA.a.atmano malaM tasmAt pravrajita ityuchyate || 6||

na brAhmaNaM praharet nA.asmai mu~nched brAhmaNaH |
dhig brAhmaNasya hantAraM tato dhig yasmai mu~nchati || 7||

na brAhmaNasyaitad aki~nchit shreyo yadA niShedho manasA priyebhyaH |
yato yato hiMsramano nivartate tatastataH shAmyatyeva duHkham || 8||

yasya kAyena vAchA manasA nA.asti duShkR^itam |
saMvR^itaM tribhiH sthAnaiH tamahaM bravImi brAhmaNam || 9||

yasmAd dharmaM vijAnIyAt samyak\-saMbuddha\-deshitam |
satkR^itya taM namasyed agnihotramiva brAhmaNaH || 10||

na jaTAbhirna gotreNa na jAtyA bhavati brAhmaNaH |
yasmin satyaM cha dharmascha sa shuchiH sa cha brAhmaNaH || 11||

kiM te jaTAbhiH durmedhaH ! kiM te.ajinashATyA |
AbhyantaraM te gahanaM bAhyaM parimArjayasi ? || 12||

pAMshukUladharaM jantuM kR^ishaM dhamanisantatam |
ekaM vane dhyAyantaM tamahaM bravImi brAhmaNam || 13||

na chAhaM brAhmaNaM bravImi yonijaM mAtR^isaMbhavam |
bho vAdI nAma sa bhavati sa vai bhavati saki~nchanaH |
aki~nchanamanAdAnaM tamahaM bravImi brAhmaNam || 14||

sarvasaMyojanaM ChittvA yo vai na paritrasyati |
saMgAtigaM visaMyuktaM tamahaM bravImi brAhmaNam || 15||

ChitvA nandiM varatrAM cha sandAnaM sahanukramam |
utkShiptaparighaM buddhaM tamahaM bravImi brAhmaNam || 16||

Akroshan vadhabandhaM chAduShTo yastitikShati |
kShAntibalaM balAnIkaM tamahaM bravImi brAhmaNam || 17||

akrodhanaM vratavantaM shIlavantaM anushrutam |
dAntamantimashArIraM tamahaM bravImi brAhmaNam || 18||

vAri puShkarapatra ivArAgre iva sarShapaH |
yo na lipyate kAmeShu tamahaM bravImi brAhmaNam || 19||

yo duHkhasya prajAnAtIhaiva kShayamAtmanaH |
pannabhAraM visaMyuktaM tamahaM bravImi brAhmaNam || 20||

gaMbhIrapraj~naM medhAvinaM mArgAmArgasya kovidam |
uttamArthamanuprAptaM tamahaM bravImi brAhmaNam || 21||

asaMsR^iShTaM gR^ihasthaiH anAgAraishchobhAbhyAm |
anokaHsAriNaM alpechChaM tamahaM bravImi brAhmaNam || 22||

nidhAya daNDaM bhUteShu traseShu sthAvareShu cha |
yo na hanti na ghAtayati tamahaM bravImi brAhmaNam || 23||

aviruddhaM viruddheShu AttadaNDeShu nirvR^itam |
sAdAneShvanAdAnaM tamahaM bravImi brAhmaNam || 24||

yasya rAgashcha dveShashcha mAno mrakShashcha pAtitaH |
sarShapa ivA.a.arAgrAt tamahaM bravImi brAhmaNam || 25||

akarkashAM vij~nApanIM giraM sattyAmudIrAyet |
yathA nA.abhiShajet ki~nchit tamahaM bravImi brAhmaNam || 26||

ya iha dIrghaM vA hR^isvaM vA.aNuM sthUlaM shubhA.ashubham |
loke.adattaM nAdatte tamahaM bravImi brAhmaNam || 27||

AshA yasya na vidyante.asmin loke parasmin cha |
nirAshayaM visaMyuktaM tamahaM bravImi brAhmaNam || 28||

yasyA.a.alayA na vidyanta Aj~nAyA.akathaMkathI |
amR^itAvagAdhamanuprAptaM tamahaM bravImi brAhmaNam || 29||

ya iha puNyaM cha pApaM chobhayoH saMgaM upAtyagAt |
ashokaM virajaM shuddhaM tamahaM bravImi brAhmaNam || 30||

chandramiva vimalaM shuddhaM viprasannamanAvilam |
nandIbhavaparIkShINaM tamahaM bravImi brAhmaNam || 31||

ya imaM pratipathaM durgaM saMsAraM mohamatyagAt |
tIrNaH pAragato dhyAyyanejo.akathaMkathI |
anupAdAya nirvR^itaH tamahaM bravImi brAhmaNam || 32||

ya iha kAmAn prahAyA.anAgAraH parivrajet |
kAmabhavaparikShINaM tamahaM bravImi brAhmaNam || 33||

ya iha tR^iShNAM prahAyA.anAgAre parivrajet |
tR^iShNAbhavaparikShINaM tamahaM bravImi brAhmaNam || 34||

hittvA mAnuShakaM yogaM divyaM yogamupAtyagAt |
sarvayogavisaMyuktaM tamahaM bravImi brAhmaNam || 35||

hittvA rati~nchArati~ncha shItIbhUtaM nirUpadhim |
sarvalokA.abhibhuvaM vIraM tamahaM bravImi brAhmaNam || 36||

chyutiM yo veda sattvAnAM upattiM cha sarvashaH |
asaktaM sugataM buddhaM tamahaM bravImi brAhmaNam || 37||

yasya gatiM na jAnanti deva\-gandharva\-mAnuShAH |
kShINAsravaM arhantaM tamahaM bravImi brAhmaNam || 38||

yasya purashcha pashchAchcha madhye cha nA.asti ki~nchana |
aki~nchanamanAdAnaM tamahaM bravImi brAhmaNam || 39||

R^iShabhaM pravaraM vIraM maharShiM vijitavantam |
anejaM snAtakaM buddhaM tamahaM bravImi brAhmaNam || 40||

pUrvanivAsaM yo veda svargApA.ayaM cha pashyati |
atha jAtikShayaM prApto.abhij~nAvyavasito muniH |
sarvavyavasitavyavasAnaM tamahaM bravImi brAhmaNam || 41||

|| iti brAhmaNavargaH samAptaH ||


|| iti dharmapadaM sampUrNam ||

##

Digitized by a team of volunteers working for http://malayalamebooks.org
The book is available at
http://www.archive.org/details/Dhammapada\_{}Pali\_{}Sanskrit\_{}Hindi\_{}by\_{}Rahul\_{}Sankrityayan

1.  Link for Dharmapada stories for each verse 

http://www.thisismyanmar.com/nibbana/dhammapada/dmpada.htm 

2.  Link for English Translation from Myanmar 

http://www.thisismyanmar.com/nibbana/dhammapada/verses.htm 

3. OR below is a consolidated link for both verse and story adopted 
from the above  links. . 

http://www.tipitaka.net/tipitaka/dhp/index.php 

\medskip\hrule\obeylines

Please send corrections to sanskrit@cheerful.com
Last updated \today
https://sanskritdocuments.org

\end{document}
